# Üniversiteler için Akıllı Tercih Sistemi

## Giriş

Günümüzde sağlıktan teknolojiye, eğitim bilimlerinden mühendisliğe birçok iş alanı bulunmaktadır. Öğrenciler kendilerine en uygun mesleği seçmek istediklerinde önlerine birçok seçenek çıkıyor ve hangi üniversite bölümünü tercih edeceklerini bilemiyorlar. Bazı öğrenciler hedeflerinden ve isteklerinden tam olarak emin olmadıkları için bu süreç onlara daha zor gelmektedir. 

Yanlış tercihlerin önüne geçmek amacıyla geliştirmek istediğimiz uygulama bu sorunu baz alarak ortaya çıkıyor. Uygulamamızın ilk aşamasında öğrencinin yetenek, kişilik ve becerilerini öğrenmek için bir test uyguluyoruz. Aldığımız bu bilgileri kullanarak kişinin kendi ilgi alanlarına göre en uygun üniversite bölümlerini sıralıyoruz. Bu şekilde öğrenci için en doğru yönlendirmeyi yapmayı planlıyoruz.

Öğrenciler bizim sistemimizi kullanarak üniversite bölümleri hakkında detaylı bilgilere ulaşabilecekler Bunlar; Bu bölüm nedir? Bu bölüm hangi beceriler gerektirir? Bu bölümden mezun olanlar ne yapar? Sektördeki maaş aralığı nedir? gibi sorulardan oluşmaktadır. Böylece bilgi eksikliğinin önüne geçmeyi planlamaktayız. Öğrenci ve aileleri bölümler hakkında bilgilendirdiğimiz için üniversite tercihlerinde aile baskısını da azaltmayı hedeflemekteyiz.

